# Мережа закладів швидкого харчування «Ситень»

**Метою створення системи для мережі закладів швидкого харчування** є автоматизація та оптимізація бізнес-процесів, пов’язаних з управлінням ресторанами, обслуговуванням клієнтів та контролем запасів. Система покликана забезпечити ефективну взаємодію між персоналом і клієнтами, спростити процес замовлень та оплати, а також автоматизувати роботу з постачальниками і складськими запасами.

**Цільова аудиторія** складається з людей, які хочуть замовити їжу з ресторанів або самовивіз через зручний інтерфейс та тих, хто шукає швидке та зручне харчування, не витрачаючи багато часу.

## Опис бізнес-логіки сайту

Сайт для мережі швидкого харчування **виконує роль онлайн-платформи** для замовлення їжі з різних закладів. 

Користувач може: 
  * Обирати ресторан за геолокацією. (планується)
  * Створювати акаунт та заходити в нього.
  * Переглядати меню закладу та інформацію про якість продукції і дотримання гігієнічних стандартів.
  * Замовляти їжу з доставкою або самовивозом.
  * Адміністрація може оновлювати меню та додавати нові заклади (опціонально), відслідковувати замовлення (планується) через адмінпанель.

## Опис системи

* **Сервер:** на базі Node.js.
Система працює на сервері, побудованому на базі Node.js, який забезпечує швидку обробку замовлень та інтеграцію з базою даних і сторонніми сервісами. 

* **База даних:** PostgreSQL.
Для зберігання даних про меню, користувачів, замовлення та ресторани використовується реляційна база даних PostgreSQL. 

* **Front-end:** React. 
Клієнтська частина сайту розроблена з використанням React, що забезпечує інтерактивність та швидку реакцію на дії користувача. 

* **API:** REST API.
Система використовує REST API для взаємодії між різними компонентами системи: сервер, база даних, сторонні сервіси.

## Компоненти системи

**Веб-сайт:** основний інтерфейс для клієнтів, де можна переглядати ресторани, меню, здійснювати замовлення та оплати.

## Ієрархія та опис функціональних вимог

1. Головна сторінка:
  * Меню навігації з наступними пунктами: 
    * Меню 
    * Локації закладу 
    * Про нас 
    * Якість та гігієна 
    * Sign In / Sign Up (опціонально) 
    * Кошик
  * Контент головної сторінки: 
    * Коротка інформація про заклад. 
    * Цікаві пропозиції. 
    * Посилання на різні розділи сайту. 
2. Меню: 
  * Перегляд усіх пропозицій:
    * Список страв з назвами, картинками, ціною та коротким описом. 
      * Детальний перегляд пропозиції: 
        * Енергетична цінність. 
        * Склад. 
        * Інформація про алергени. 
        * Кнопка "Додати до кошика". 
        * Можливість вибору кількості товару для додавання.
      * Кошик: 
        * Можливість переглянути обрані товари, змінити кількість чи видалити. 
        * Підсумкова ціна замовлення. 
        * Кнопка "Оформити замовлення". 
3. Локації закладу: 
  * Інтерактивна карта: 
    * Відображення місць, де розташовані заклади. 
    * Можливість взаємодії з картою для пошуку найближчого закладу. (опціонально)	
    * Інформація про години роботи, контактний номер та адреси. 
4. Про нас: 
  * Опис закладу: 
    * Історія, концепція та місія закладу. 
    * Фото команди або інтер'єрів.
5. Якість та гігієна: 
  * Інформація про якість:
    * Опис стандартів якості закладу. 
    * Підтвердження гігієнічних стандартів (сертифікати, перевірки). 
    * Візуальні елементи (відео або фото з виробництва або кухні). 
6. Sign In / Sign Up: 
  * Форма входу: 
    * Поля для введення email та пароля. 
    * Кнопка "Забули пароль". 
    * Вхід через соціальні мережі (опціонально).
  * Форма реєстрації: 
    * Поля для створення акаунту: ім'я, email, пароль. 
    * Підтвердження електронної пошти (опціонально). 
    * Прийняття умов використання. 
7. Додатковий функціонал: 
  * Пошук: Можливість швидкого пошуку страв по назві або категоріях. (опціонально) 
  * Профіль користувача: Після входу користувач може переглядати свої попередні замовлення, змінювати особисті дані. (опціонально)

## Опис нефункціональних вимог

1. Продуктивність та масштабованість:
  * **Час відгуку:** Система повинна забезпечувати швидкий відгук (не більше 2 секунд для основних операцій, таких як перегляд меню або додавання товарів у кошик).
  * **Обробка навантаження:** Система має підтримувати одночасне використання великою кількістю користувачів (до 1000 активних сесій одночасно).
  * **Масштабованість:** Система повинна легко масштабуватися для обробки зростаючого обсягу замовлень і користувачів, з можливістю додавання нових ресторанів без значного перепроектування.
2. Надійність та відмовостійкість:
  * **Безперервність роботи:** Система має працювати 24/7 з доступністю не менше 99,9% часу.
  * **Автоматичне відновлення:** Під час збою система повинна автоматично відновлювати роботу та зберігати дані замовлень.
  * **Резервне копіювання:** Повинна бути реалізована система регулярного резервного копіювання даних, щоб запобігти їх втраті у випадку критичних збоїв.
3. Безпека:
  * **Аутентифікація та авторизація:** Для входу в систему має використовуватися двофакторна аутентифікація (2FA) для підвищення безпеки. (планується)
  * **Захист від атак:** Система повинна бути захищена від типових кіберзагроз, таких як SQL-ін'єкції, DDoS-атаки, XSS (Cross-site Scripting) та інші.
4. Юзабіліті та доступність:
  * **Інтуїтивний інтерфейс:** Інтерфейс повинен бути простим та зрозумілим для користувачів будь-якого віку.
  * **Адаптивність:** Сайт має коректно відображатися на всіх пристроях, зокрема смартфонах, планшетах і десктопах, забезпечуючи зручність користування.
  * **Підтримка мов:** Система повинна підтримувати кілька мов (українська, англійська тощо), щоб розширити аудиторію.
5. Експлуатаційні вимоги
  * **Мінімальні вимоги до серверного обладнання:** Система повинна бути оптимізована для запуску на стандартних серверних платформах з можливістю використання хмарних сервісів для зберігання даних і масштабування.
  * **Простота оновлення:** Оновлення системи (як фронт-енду, так і бек-енду) повинно відбуватися без зупинки роботи основних сервісів.

## Примітки

**Автори та учасники:**
* **Team lead, back-end dev:** [Жуков Владислав](https://t.me/vladyslavJ), ФІОТ, ІС-33 – автор
* **Front-end dev:** [Бурячок Олег](https://t.me/kowaaalskii), ФІОТ, ІС-33 - співавтор
* **Front-end (partly), UI/UX designer:** [Літинський Максим](https://t.me/LosGalacticos), ФІОТ, ІС-33

**[Посилання на Google Drive](https://drive.google.com/drive/folders/16W4QMyOXsetc0KvugWTdA0tydm_pNs4u?usp=sharing)**

*Документація проекту в процесі розробки буде змінена.* **Нова редакція 0.0.2**